#-*- mode: mandoku-view; -*-
#+TITLE: 佛說佛名經
#+DATE: 2015-08-30 20:07:50.799439
#+PROPERTY: JUAN 11
#+PROPERTY: LASTPB  <pb:KR6i0017_TKD_39-0065c>
#+PROPERTY: ID KR6i0017
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
<pb:KR6i0017_TKD_39-0065c>¶
阿若憍陳如南无摩訶迦
葉南无優樓頻螺迦葉南无伽耶迦
葉南无那提迦葉南无舎利
弗南无大目揵連南无摩訶迦栴
延南无阿㝹樓駄南无摩訶刧賓
那歸命如是衆所知識大阿羅漢
等禮三寶巳次復懺
悔弟子等巳懺悔煩惱障巳懺悔業障
所餘報障今當次第披陳懺悔經中說
言業報至時非空非海中非入山石閒
無有他方所脫之不受報唯有懺悔力
乃能得除滅何以知然釋提桓因五衰
相佛名經卷第十一第十一張
晉
<pb:KR6i0017_TKD_39-0066a>
現恐懼切心歸誠三寶死相卽滅得延
天年如是等比經敎所明其事非一故
知懺悔實能滅禍但凡夫之人若不遇
善友奬導則靡惡而不造致使大命將
盡臨窮之際地獄惡相皆現在前當爾
之時悔懼交至不預修善臨窮方悔悔
之於後將何及乎殃禍異處宿預嚴待
當獨趣入遠到他所但得前行入於大
鑊身心摧碎精神痛苦如此之時欲求
一禮一懺豈復可得衆等莫自恃盛年
財寶勢力嬾惰懈怠放逸自恣死苦一
至無問老少貧富貴賤皆悉磨滅奄怱
而至不令人知夫命無常喻如朝露出
息雖存入息難保云何以此而不懺悔
且五天使者旣來無常殺鬼卒至盛年
牡色無得免者當爾之時華堂邃宇何
開人事高車大馬豈得自隨妻子眷屬
非復我親七珍寶飾乃爲他玩以此而
言世閒果報皆如幻化上天雖樂會歸
敗壞壽盡魂魄墮落三途是故佛語須
跋陀言汝師欝頭藍弗利根聰明能伏
煩惱至於非非想處命終還作畜生道
中飛狸之身況復餘者故知未證聖果
佛名經卷苐十一苐十二張晉

<pb:KR6i0017_TKD_39-0066b>
巳還皆應流轉備經惡趣如不謹愼怱
爾一朝親嬰斯事將不及悔或如今被罪
行詣公門巳是小苦情神慞惶眷屬恐
懼求救百端地獄衆苦比於此者百千
万倍不得爲喻衆等相與厯刧巳來罪
若須彌云何聞此晏然不畏不驚不恐
令此精神復嬰斯苦實爲可痛是故弟
子等運此單誠至心歸依佛
南无東方調御佛南无南方金剛藏佛
南无西方燈法界佛南无北方邊眼佛
南无東南方無憂德佛南无西南方壞諸怖畏佛
南无西北方勇猛伏佛南无東北方大力光明佛
南无下方歡喜路佛南无上方香上王佛
歸命如是等十方盡虛空界一切三寶
弟子等自從無始巳來至于今日所有
報障然其重者第一唯有阿鼻地獄如
經所明今當略說其相此獄周迊有七
重鐵城復有七重鐵網羅覆其上下有
七重力林無量猛火縱廣八万四千由
旬罪人之身遍滿其中罪業因緣不相
妨㝵上火徹下下火徹上東西南北通
徹交過如魚在熬脂高皆盡此中罪苦
亦復如是其城四門有四大銅狗其身
佛名經卷苐十一苐十三張晉

<pb:KR6i0017_TKD_39-0066c>
縦廣四十由旬牙爪鋒釯眼如閃電復
有無量鐵觜諸鳥奮飛騰翔啄罪人肉
牛頭獄卒形如羅刹而有九尾尾如鐵
叉復有八頭頭上有十八角有六十四
眼一一眼中皆悉逬出諸熱鐵九燒罪人
肉然其一瞋一怒喈吼之時聲如霹靂
復有無量自然刀輪空中而下從罪人
頂入從足而出於是罪人痛徹骨髓苦
切肝心如是經無量歲受諸苦惱求生
不得求死不得如是等報今日皆悉稽
顙慚愧發露誠心懺悔
其餘地獄刀山劒樹地獄身首脫落罪
報懺悔鑊湯爐炭地獄燒大罪報懺悔
鐵牀銅柱地獄燋然罪報懺悔刀輪火
車地獄劈轢罪報懺悔拔舌犂耕地獄
楚痛罪報懺悔呑噉鐵丸洋銅灌口地
獄五内消爛罪報懺悔鐵碓鐵磨地獄
骨肉灰粉罪報懺悔黑繩鐵網地獄支
節分離罪報懺悔灰河沸尿地獄惱悶
罪報懺悔鹹水寒水地獄皮膚坼裂裸
凍罪報懺悔虎狼鷹太地獄更相殘害
罪報懺悔刀兵分距地獄更相搏撮斫
刺罪報懺悔火坑地獄炮炙罪報懺悔
佛名經卷苐十一苐十四張
晉
<pb:KR6i0017_TKD_39-0067a>
兩石相磕地獄形骸破碎罪報懺悔聚
合黑耳地獄解剔罪報懺悔闇冥肉山
地獄斬剉罪報懺悔鋸解釘身地獄斷截罪報懺悔鐵捧倒懸地獄屠割罪報懺悔燋
熱叫喚地獄煩冤罪報懺悔大小鐵圍
山閒長夜冥冥不識三光罪報懺悔阿
波波地獄阿娑娑地獄阿吒吒地獄阿
羅羅地獄如是八寒八熱一切諸地獄
一一獄中復有八万四千隔子地獄以
爲眷屬此中罪苦炮大楚痛剝皮咼肉
削骨打髓抽腸拔肺無量諸苦不可聞
不可說南无佛今日在此中者或是我
等無始巳來經生父母一切眷屬我等
相與命終之後或當復墮如此獄中今
日洗心至到舟誠叩頭稽顙向十方佛
大地菩薩求哀懺悔令此一切報障畢
竟消滅願弟子等承是懺悔地獄等報
所生功德願生
生世世諸佛慈悲救衆生苦則時破壞
阿鼻鐵城悉與淨土無惡道名其餘地
獄一切苦具轉爲樂緣刀山劒樹變成
寶牀鑊湯鑪炭蓮華化生牛頭獄卒除
捨暴虐皆起慈悲無有惡念地佛名經
卷苐十一苐十五張晉


<pb:KR6i0017_TKD_39-0067b>
獄衆生得離苦果更不造因等受安樂
如第三禪一時倶發無上道心
大乘蓮華寶達問答報應沙門經
寶達頃前入飮火銖地獄云何名日飮
火銖地獄其地獄縦廣三百由旬鐵壁
周帀煙火倶起其地有鑊滿中鐵銖渾
淆而沸邊有馬頭羅刹手捉鐵杓揚鐵
銖子東門之中有八千沙門悲號涕泣
身毛火然煙焰倶起罪人比丘步步起
倒馬頭羅刹手捉三股鐵叉望胸而撞
背上而出叉股火然左右通徹獄卒夜
叉手捉鐵鉤望骸而搭口中而出爾時
罪人眼口開張爾時獄卒手捉鐵杓鋎
鐵銖子望罪人口灌鐵銖入口六根倶
出煙焰洞然身毛孔中皆亦火然一日
一夜受罪万端千死千生万死万生若
得爲人身不具足聾盲瘖瘂不聞佛名
亦復不見千佛出世
寶達菩薩問馬頭羅刹日此諸沙門作
何等業受如是罪馬頭羅刹答日此諸
沙門受佛淨戒而不淨持食人信施反
更不齋夜食僧食亦復自手作食還自
佛名經卷苐十一苐十六張晉

<pb:KR6i0017_TKD_39-0067c>
取食無慚愧心以是因緣受如此罪寶
達聞之悲泣而去
佛名經卷第十一
丙午歲高麗國大藏都監奉
勅雕造
佛名經卷苐十一苐十七張晉
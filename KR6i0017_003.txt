#-*- mode: mandoku-view; -*-
#+TITLE: 佛說佛名經
#+DATE: 2015-08-30 20:07:50.591886
#+PROPERTY: JUAN 3
#+PROPERTY: LASTPB  <pb:KR6i0017_TKD_39-0020a>
#+PROPERTY: ID KR6i0017
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
<pb:KR6i0017_TKD_39-0020a>¶
直福德辟攰佛南无識辟攰佛
南无香辟攰佛南无有香辟支佛
南无見人飛騰辟攰佛南无可波羅辟攰佛
南无秦摩利辟攰佛南无月淨辟攰佛
南无善智辟攰佛南无修陀羅辟攰佛
歸命如是等無量無邊辟支佛
禮三寶巳次復懺悔
衆等相與卽今身心寂靜無諂無障正
是生善滅惡之時復應各起四種觀行
以爲滅罪作前方便何等爲四一者觀
於因緣二者觀於果報三者觀我自身
四者觀如來身
第一觀因緣者知我此罪籍以無明不
善思惟無正觀力不識其過遠離善友
諸佛菩薩隨逐魔道行邪嶮俓如魚呑
鉤不知其患如蠶作爾自縈自縛如蛾
赴火自燒自爛以是因緣不能自出
第二觀於果報者所有諸惡不善之業
三世流轉苦果無窮沉溺無邊巨夜大
海爲諸煩惱羅刹所食未來生死冥然無
佛名經卷苐三苐十二張寧

<pb:KR6i0017_TKD_39-0020b>
涯設使報得轉輪聖王王四天下飛行
自在七寶具足命終之後不免死墮惡
趣四空果報三界尊極福盡還作牛頭
中虡況復其餘無福德者而復懈怠不
勤懺悔此亦譬如抱石沉淵求出良難
第三觀我自身雖有正因靈覺之性而
爲煩惱黑暗叢林之所覆蔽無了因力
不能得顯我今應當發起勝心破裂無
明顚倒重障斷滅生死虛僞苦因顯發
如來大明覺慧建立無上涅槃妙果
第四觀如來身無爲寂照離四句絕百
非衆德具足湛然常住雖復方便入於
滅度慈悲救接未曾簪捨生如是心可
謂滅罪之良津除障之要行是故弟子
今日至心稽首歸命於佛
南无東方勝藏珠光佛南无南方寶積示現佛
南无西方法界智燈佛南无北方最勝降伏佛
南无東南方龍自在王佛南无西南方轉一切生死佛
南无西北方無邊智自在王佛南无東北方無邊功德月佛
南无下方海智神通佛南无上方一切勝王佛
歸命如是等十方盡虛空界一切三寶
弟子等從無始巳來至于今日長養煩
惱日深日厚日滋日茂覆蓋慧眼令無
佛名經卷苐三苐十三張寧

<pb:KR6i0017_TKD_39-0020c>
所見斷除衆善不得相續起障不得見
佛不聞正法不値聖僧煩惱起障不見
過去未來一切世中善惡業行之煩惱障
受人天尊貴果報之煩惱障生色無色界
禪定福樂之煩惱障不得自在神通飛
騰隱顯遍至十方諸佛淨土聽法之煩
惱障學安那般那數息不淨觀諸煩惱
障學慈悲喜捨因緣煩惱障學七方便
三觀義煩惱障學四念處燸頂忍煩惱
障學聞思修第一法煩惱障學空平等
中道解煩惱障學八正道示相之煩惱
障學七覺支不示相煩惱障學於道品
因緣觀煩惱障學八解脫九空之煩惱
障學於十智三昧煩惱障學三明六通
四無礙煩惱障學六度四等煩惱障學
四攝法廣化之煩惱障學大乘心四弘
誓願煩惱障學十明十行之煩惱障學
十迴向十願之煩惱障初地二地三地
四地明解之煩惱障五地六地七地諸
知見煩惱障學八地九地十地雙照之
煩惱障如是乃至障學佛果百万阿僧
祗諸行上煩惱障如是行障無量無邊
弟子今日至到稽懇向十方佛尊法聖
佛名經卷苐三苐十四張寧
<pb:KR6i0017_TKD_39-0021a>
衆慚愧懺悔願皆消滅
願籍此懺悔障於諸行一切煩惱障永
盡無餘願弟子在在處處自在受生不
爲結業之所迴轉以如意通於一念項
遍至十方淨諸佛土攝化衆生於諸禪
定甚深境界及諸知見通達無礙心能
普周一切諸法樂說無窮而不染著得
心自在得法自在智慧自在方便自在
令此煩惱及無知結習畢竟永斷不復
相續無漏聖道朗然如日
大乘蓮華寶達問答報應沙門經
爾時寶達菩薩更入地獄名爲鐵衣地
獄其地獄縱廣方圓十六由旬其地獄
中有鐵疾釒銐如鋒釯遍布其地煙
焰烔然鐵衣火然火燒炎赫遊行獄中
東門之中有八百沙門仰頭呼天推胸
大叫唱如是言我今何罪來入此中宛
轉倒地不能復前馬頭羅刹手捉三股
鐵叉望背而撞胸前而出遍身火然馬
頭羅刹手捉鐵鉤望骸而鎝鐵鉤若著
火焰倶起罪人宛轉而不肯來馬頭羅
刹手捉鐵捧望頭而鎚復有鐵狗來食
其肉復有餓鬼來飮其血其地獄中鐵
佛名經卷苐三苐十五張寧

<pb:KR6i0017_TKD_39-0021b>
衣撩亂來著罪人或有著頭或有著腳
遍身火然一日一夜受罪無量寶達問
馬頭羅刹日此諸罪人沙門云何受如
是罪馬頭羅刹荅日此諸沙門罪人受
佛淨戒不護威儀捨正法服便著俗衣
不如法衣違佛淨禁惡因緣故墮此地
獄寶達聞之悲泣而言
云何沙門子名出三界人云何不自愼墮此惡道中
云何不自愼受此大苦痛云何得安隱名爲解脫人
寶達說偈而去
佛名經卷第三
乙巳歲高麗圈大藏都監奉
勅雕造
佛名經卷苐三苐十六張寧